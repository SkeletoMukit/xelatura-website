# **Slovníček pojmů z literární teorie**

**Alegorie** – neboli jinotaj – o skutečnosti se nepromlouvá přímo, ale zprostředkovaně, prostřednictvím nějakého příběhu (např. bajky).

**Aliterace** – literární figura založená na záměrném opakování stejné hlásky nebo hlásek na začátku dvou a více po sobě následujících slov

**Anafora** – literární figura založená na opakování jednoho nebo několika slov na začátku veršů

**Apostrofa** – oslovení

**Balada** – lyricko-epický žánr se smutným až ponurým dějem, často vystupují nadpřirozené postavy

**Byliny** – ruské epické písně o historických událostech staré Rusi

**Cestopis** – literární dílo, autor zaznamenává něčí cestu, je na pomezí literatury věcné a umělecké

**Dialog –** rozhovor, opak monologu

**Drama** – jeden ze základních literárních druhů, divadelní hra

**Elegie** _**–**_ pohřební zpěv – lyrický útvar se smutečním laděním

**Elipsa** – výpustka – nedořečení části slova nebo věty

**Epifora** – literární figura založená na opakování jednoho nebo několika slov na konci veršů

**Epigram** – krátká vtipná báseň se satirickou pointou (K. H. Borovský)

**Epika** – jeden ze základních literárních druhů, je založena na ději, nejčastěji v próze

**Epiteton –** básnický přívlastek

**Epizeuxis** – básnická figura založená na opakování stejných slov za sebou v 1 verši

**Epopej** – rozsáhlá výpravná báseň

**Epos** – rozsáhlá veršovaná epická skladba, bohatý děj, množství vyvíjejících se postav, delší časové rozpětí

**Er-forma** - vyprávění ve 3. osobě jednotného čísla (u prózy)

**Esej** – kratší pojednání o nějakém tématu umělecky vytříbeným způsobem

**Eufonie** – libozvuk – zvláštní uspořádání hlásek v uměleckém projevu

**Fejeton** – žánr umělecké publicistiky, řeší otázky denního života, zaměřuje se na společensky aktuální témata, psán zábavným, lehkým slohem

**Fraška –** obhroublá komedie

**Hymnus** – zpěv oslavující bohy, později i hrdiny

**Hyperbola –** nadsázka

**Ich-forma** – vyprávění v 1. osobě jednotného čísla (u prózy)

**Inverze** – zpřeházený slovosled

**Ironie** – použití slova nebo výroku v opačném významu

**Kakofonie** – nelibozvuk – takové seskupení hlásek, že slovo zní nehezky

**Komedie** – veselá divadelní hra

**Komiks** – obrázkový příběh doprovázený textem promluv postav

**Kompozice** – způsob, jak je umělecké dílo uspořádáno

**Kramářská píseň** - žánr pololidové tvorby pestrého, atraktivně zpracovaného obsahu, určený k prodeji na trzích

**Kronika** – historiografické dílo, autor zachytil události v časové posloupnosti, tak, jak po sobě následují za sebou

**Legenda** – vyprávění o životě světců

**Libreto** – text, který je východiskem při vzniku opery

**Literární druh** – tři základní – lyrika, epika, drama

**Literatura faktu** – převažuje poznávací funkce literatury, literárním způsobem zpracovává dokumentární materiál

**Lyrický hrdina (lyrický subjekt)** – označení subjektu v lyrickém díle

**Lyrika** – jeden ze základních literárních druhů, vyjadřuje pocity, dojmy, nálady a názory hrdiny, je nedějová

**Metafora** – obrazné pojmenování založené na vnější podobnosti

**Metonymie** – obrazné pojmenování založené na vnitřní souvislosti

**Monolog** – promluva jednoho člověka

**Mýtus** – báje, kterou si lidé vytvořili z přirozené potřeby vysvětlit vlastní existenci, světa, přírodní jevy atd.

**Novela** – střední prozaický žánr, odbočky omezeny na minimum, příběh směřuje k výrazné pointě

**Óda** – oslavná lyrická báseň, vznik v antickém Řecku, oslava boha, přátelství, lásky atd.

**Ohlasová poezie** – vytvořená uměle podle vzoru lidové písně (F. L. Čelakovský, K. H. Mácha)

**Onomatopoie** – zvukomalba – slovo záměrně utvořené tak, aby připomínalo určitý zvuk (citoslovce)

**Opera** – dramatický žánr, slučuje drama, hudbu, tanec, zpěv, výtvarnou stránku

**Oxymóron** – pojmenování založené na významovém protikladu

**Personifikace** – zosobnění, neživým věcem nebo abstraktním pojmům, zvířatům, se přisuzují lidské vlastnosti

**Píseň** - báseň určená ke zpěvu

**Poema** – rozsáhlá báseň

**Poetismus –** básnické slovo

**Poezie** – část literatury, která je psána ve verších, opak prózy

**Pohádka –** prozaický žánr, často lidová slovesnost, nereálné příběhy, typizované a nadpřirozené postavy, hrdina překonává překážky, šťastný konec, opakování magických čísel (3, 7, 9), kouzelné předměty

**Pointa** – nečekaný zvrat na konci díla

**Pověst** – prozaický žánr, lidové vyprávění, zčásti se zakládá na pravdě, ale obsahuje také nereálné a vybájené prvky

**Povídka** – krátký až středně dlouhý epický prozaický žánr, jednoduchý příběh bez odboček, méně postav, krátký časový úsek

**Próza** – veškerá literatura, která není psána ve verších

**Přirovnání** – zakládá se na vnější podobnosti, je zde užito přirovnávací příslovce jak, jako

**Přísloví** – stručná výpověď, obvykle obsahuje obecně platné ponaučení

**Publicistika** – souhrnné označení žurnalistických projevů

**Recenze** – publicistický žánr, hodnotící posudek vědeckého nebo uměleckého díla nebo události

**Referát** – publicistický žánr, podrobná hodnotící zpráva o určitém tématu

**Replika** – nejmenší stavební prvek dramatu, mluvený projev postavy

**Reportáž** – žánr umělecké publicistiky podávající informace o aktuálních událostech

**Román** – žánr velké epiky, děj se rozvětvuje, různá prostředí, množství vyvíjejících se postav, delší časové období

**Romance** - lyricko-epická skladba s optimistickým závěrem

**Romaneto –** prozaický žánr typický pro českou literaturu, jádro tvoří fantastický či záhadný příběh, který je v závěru přirozeným, vědeckým způsobem vyložen (J. Arbes)

**Rým** – zvuková shoda na konci verše (střídavý _abab,_ obkročný _abba,_ sdružený _aabb,_ přerývaný)

**Sarkasmus-** kousavý, jedovatý výsměch, jízlivý vtip či posměšek

**Satira –** kritika humorem

**Scénická poznámka** – tzv. vedlejší text dramatu, tj. vše z dramatu, co není replika (slouží hercům, režisérům, scénáristům, případně čtenářům)

**Science-fiction/ sci-fi** – vědecko-fantastická próza, žánr fantastické literatury, čerpá z poznatků vědy a techniky a předpokladů jejich budoucího rozvoje

**Slang** – součást národního jazyka, nespisovný, mluva lidí vázaných na stejné prostředí či zájmy (studentský slang, sportovní atd.)

**Sonet/znělka** – lyrická báseň s přesnými pravidly, má 4 sloky, 1. a 2. sloka má 4 verše, 3. a 4. sloka 3 verše (Petrarca)

**Strofa –** sloka

**Tragédie** – divadelní hra s vážným obsahem

**Tragikomedie** – dramatický žánr, v němž se prolínají prvky komedie a tragédie

**Ústní lidová slovesnost** – projev lidové tvořivosti, autor je neznámý, je předávána ústě (např. rodiče dětem atd.) – pohádky, lidové písně, pověsti atd.

**Utopie** – prozaický žánr, vypráví se v nich o dokonalých poměrech v neexistující zemi (Orwell)

**Verš** – základní stavební jednotka básně, řádek v básni

**Veselohra** – komedie